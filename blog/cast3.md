---
layout: article.njk
title: Nenech mozek degenerovat - 3. část
date: 2022-05-12T16:30
perex: "Nenech mozek degenerovat" Dá se mozek trénovat?
tags: blog
---
Byli jste tento týden běhat? Plavat? V posilovně? Na kole? Běhali jste s dětmi v lese? Nebo aspoň procházka? A co jste udělali pro Váš mozek? Namítnete, že přeci pracujete mozkem celý den. Ano, ale postupně zjistíte, že to není úplně přesně to, co Vám mozek udržuje v pohotovosti, co ho optimalizuje. Panuje přesvědčení, že se dlouhodobě k mozku přistupuje příliš pasivně. A já s tím naprosto souhlasím.

Celá historická období se čekávalo, až se objeví nemoc nebo dysfunkce a pak se zaútočilo na syndrom. Ale medicína jde vpřed, ve všech oborech, proto se nyní dá předpokládat i diagnostikovat dříve než se dostaneme do pokročilého stádia.

Řešení úbytku kognitivních funkcí bude ze dvou směrů z prevence a včasného zásahu.  A taky přidáme dlouhodobou péči o vlastní mozek, pro jeho odolnost a vytrvalost.

Kniha, která je inspirací pro celou sekci, jak nenechat náš mozek degenerovat, předkládá přehled vědeckých poznatků i praktické kroky, které se Vám budeme snažit předat stručně, jasně a krátce. Jako ve všem, nic není platné pro všechny a plošně, ale to Vám nemusím pořád opakovat. Nechte se inspirovat a uvidíte sami, jak bryskně Váš mozek za chvíli poběží.

Kvalitní program pro optimalizaci mozku musí být komplexní a hlavně založen na důkazech.

Články nejsou zaměřené jen pro posílení mozku, u kterého již probíhají nějaké diagnostikované změny, ale naopak, mají pomoci i mladým generacím s péčí o vlastní mozek. Onemocnění začínají i desítky let před příznaky a i autor celé metody přiznává, že kdyby věděl všechno dřív, tak by se vlastním chybám rád vyhnul.

Pro Vás je to velká příležitost. Začít pracovat na svých mozkových funkcích, na jejich optimalizaci teď. Není na co čekat.

V Okinawě se traduje přísloví: „Chci svůj život prožít jako žárovka. Celou dobu jasně svítit a pak jednoho dne náhle zhasnout.“ To bychom si pro vlastní mozek přáli nejspíš všichni. Žádné probliky, žádné výpadky, které signalizují konec.

A proto – kondici vlastního mozku můžete změnit kdykoliv, v každém věku, vítejte v klubu bystrých mozků.

 Příště – Hlavní otázky k prvotnímu zamyšlení, jestli Vám hrozí degenerace mozku.