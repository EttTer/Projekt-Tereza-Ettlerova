---
layout: article.njk
title: Nenech mozek degenerovat - 2. část
date: 2022-05-12T16:30
perex: 'Má větší váhu genetika nebo životní partner?'
foto: mozek2.jpg
alt: mozek2
tags: blog
---
Chceme se věnovat mozku, posilování toho, co nás ve většině případů jako zdravotníky, živí.

Mám pro Vás dobrou zprávu, i bez převratných objevů můžeme svůj mozek různě optimalizovat, tedy zlepšovat fungování, posilovat neuronové sítě, stimulovat růst neuronů i odvrátit věkem podmíněná onemocnění. Celkově lze tedy říct, že úbytek kognitivních funkcí není nevyhnutelný. To je skvělá zpráva, no ne?

Kdo teď právě kroutí hlavou, pak jen připomínám, že tvrzení nejsou z hlavy třeba gynekologa, ale neurochirurga, který věnuje svůj odborný život právě mozku a jeho funkcím.

Všechno, co prožíváte může Váš mozek posílit, nebo totálně odrovnat a zdeptat. Je to podobné jako když se díváte na zprávy, někdo se ze všeho hroutí a někoho to nabudí a inspiruje. Čím se liší obě skupiny lidí? Právě odolností. Tím, jak odolný mozek dokáže vydržet, zpracovat a reagovat. Dokáže myslet jinak, bránit se onemocněním, včetně deprese, udržet kognitivní paměť i pro maximální výkon.

Pointa je, nenechat svůj mozek na základě náročných zkušeností atrofovat, ale naopak, posilovat ho! Je to jedna z věcí, která Vám dá konkurenční výhodu, odliší Vás od průměru. Stejně jako růstové myšlení, nebo efektivní využívání vlastní emoční inteligence a dalších soft skills. Chcete – li realizovat svůj největší potenciál, pak zapojte i svůj mozek 😊

Ve vědeckých kruzích se protlačuje tvrzení, že nejsme obětmi genetických karet, které nám byly rozdány při narození, můžeme jimi různě míchat ve svůj prospěch.

Tak například: Podle studie, která byla uveřejněna v časopise Genetics v roce 2018, ovlivňuje ten, koho si vezmeme naši dlouhověkost více než genetické dědictví. Dobré ne?

A to proto, že životní návyky nám do rozhodování ohledně partnerství zasahují mnohem více než jiná životní rozhodnutí. Zjištění, že geny se na délce života podílí jen zhruba ze sedmi procent znamená, že své zdraví a dlouhověkost máme téměř z devadesáti procent ve svých vlastních rukách. Takže se začnete snažit?

Ať tedy Vaše DNA říká, co chce, strava, cvičení, omezení alkoholu a jiné, mohou nepříznivě rozdané karty zvrátit. Proto se už svými geny tolik netrapte a skončete s výmluvami. Zaměřte svoji pozornost na to, co můžete ovlivnit.

 

*County Study“, Journal of the American Geriatric Society 58, č. 5 (2010): s. 895–900.
GUPTA, S. Bystřejší mozek, Jan Melvil Publishing, 2022.  ISBN: 978-80-7555-154-2.*