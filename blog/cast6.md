---
layout: article.njk
title: Nenech mozek degenerovat - 6. část
date: 2022-05-12T16:30
perex: Cyklus na téma "Nenech mozek degenerovat" jako prevence úbytku kognitivních funkcí mozku
tags: blog
---
Jak udržet bystrou mysl?

Pojďme to už neprotahovat a podívejme se na pět základních pilířů zdravého mozku. Budeme zaměřovat naši mysl směrem, který má smysl pro posilování našich kognitivních funkcí, pro odložení nebo úplné odvrácení poškození mozkových funkcí.

Pokud Vás zajímají podrobnosti a konkrétní studie, nahlédněte do uvedené literatury.

Kdo příjme výzvu a z článku si něco odnese, pak může posunout svůj mozek o stupínek, dva, výš, k lepší optimalizaci. Všechno není vhodně pro všechny, samozřejmě, ale každý si najde alespoň něco, jak může na svém mozku zamakat a věnovat mu svůj čas a energii.

Všechno směřuje ke společnému cíli, zlepšit svůj život pomocí bystřejšího mozku.

Pět základních pilířů, na kterých ukazují vědecké poznatky, že jsou zásadní pro uchování a správné fungování kognitivních funkcí mozku po celý život. Bez ohledu na věk můžete pracovat na své mozkové budoucnosti.

POHYB! Nepřekvapivý pilíř, cvičení, aerobní i anaerobní, přispívá tělu a o trochu víc i mozku!

Fyzická námaha je zatím jediný vědecky potvrzený způsob, jak podpořit kognitivní funkce mozku.

Objevujte: Podle studie z Texaské univerzity posílíte mozek každým novým koníčkem, novým jazykem, malováním, fotografováním a jiným. Patří sem i banalita jako vyčistit si zuby druhou rukou:) Zvyšuje se koncentrace, soustředění a pozornost.

 

Odpočívejte! Odpočinou si potřebuje i mozek, celá řada kvalitních studií upozorňuje na fakt, že špatný spánek vede ke zhoršení paměti a spolu s chronickým stresem snižuje schopnost učit se a přizpůsobovat se novým situacím. Dokonce i multitasking, dle vědců z Massachusettského institutu, zpomaluje myšlení.

 

Výživa! Spojitost jídla se zdravím mozku nebyla dlouho potvrzena, ale dnes existují důkazy, že některé potraviny (extra panenský olivový olej, ořechy, semena …..) spolu s omezením potravin jiných ( transmastné kyseliny, jednoduché cukry,..) může pomoci činnosti mozku, chránit před nemocemi a maximalizovat výkon. Na zdraví mozku se výrazně podílí i střevní mikrobiom.

Setkání! Osobní setkání, face to face, rozmanitá síť sociálních kontaktů pomáhá dle studií zlepšit plasticitu mozku a zachovávat kognitivní funkce. Sekundárně také zmenšovat stres a posilovat imunitní systém.

Přehodnotíte svůj životní způsob? Jde to i proveditelně a prakticky, Váš mozek a celé tělo, Vám poděkuje.

*GUPTA, S. Bystřejší mozek, Jan Melvil Publishing, 2022.  ISBN: 978-80-7555-154-2.*