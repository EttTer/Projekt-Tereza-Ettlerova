---
layout: article.njk
title: Nenech mozek degenerovat - 1. část
date: 2022-05-12T16:30
perex: 'Cyklus na téma "Nenech mozek degenerovat." Prevence úbytku kognitivních funkcí mozku'
foto: demenz.jpg
alt: mozek1
tags: blog
---
Trend doby - ve zdravém, štíhlém těle, zdravý duch. Cvičte do padnutí, cvičte kardio, ne, necvičte kardio, cvičte silově, běhejte, neběhejte, držte diety, bez sacharidů, bez tuků, bez bílkovin, bez jídla, bez vody…….

Jasně, přeháním, samozřejmě, ale pořád je to o těle, vzhledu, vizáži, no a kde je prostor pro mozek? 

Jste zastánci toho, že s degenerací svých mozkových funkcí v průběhu času nemůžete nic udělat? V průběhu několika článků Vám ukážu, že trénovat můžete i mozek, ne můžete, dokonce byste i měli. 

Problematikou posilování mozku se celoživotně zabývá americký neurochirurg **Sanjay Gupta**, takže to nejsou žádné láryfáry informace. 

Dneska se podívejme jen na takový malý úvod. Na začátek je dobré si uvědomit, že proto, aby si lidé něco pamatovali, by měli vědět nejen jak to funguje, ale taky proč. Tuhle poměrně jednoduchou věc můžete aplikovat téměř na všechno. Příklad? Co třeba děti? Kdo je má, zná neuvěřitelný počet „PROČ“ otázek. A jako zázrakem pokud něčemu rozumí, tak to pak i dělají.

Když se vrátíme k úvodu, pak naopak lékaři, kteří byli dotázání na to, jak zajistí nejlepší péči svému tělu, odpověděli, v různých variantách, že se postarají o svoji mysl. S tím souhlasíme nejen my, ale i známý výše uvedený neurochirurg. Nejde o žádné rozsáhlé životní změny, spíš malé, pravidelní úpravy a vylepšení.

Aby tenhle článek nebyl příliš dlouhý, skončeme prozatím jednou ze základních životních postojů, které se týkají nejen mozku, ale chování lidí celkově. 
„Nesnažte se nikoho přimět k nějakému chování strachem.“!!!!!  Nefunguje to a nevydrží to! Aplikujte si příklad dle potřeby. Děti, podřízení, partneři…… Když někoho vyděsíte, aktivujete amygdalu, následuje reakce možné hrozby, ale obchází centrum úsudku. Výsledná reakce tak může být intenzivní, ale také nekoordinovaná a krátkodobá. 

Však to znáte z praxe. Pokud někomu řeknete: „Nauč se to, příště při vizitě tě vyzkouším.“ Způsobí to jen stres, nechuť se dál vzdělávat a pocit trapnosti. Nic, co by vydrželo a motivovalo dlouhodobě. 

Pokračování příště…..
